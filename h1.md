# h1 Korkeat Standardit

## a) Tutustuminen kurssin sanastoon

Standardin SFS-EN ISO/IEC 27000:2020:en mukaiset määritelmät seuraaviin termeihin:

Hyökkäys/attack: Yritys tuhota, varastaa tai muuten väärinkäyttää jotain omaisuutta.

Tietoturvatapaus/information security incident: Yksittäinen tai useampi tietoturvatapahtuma, joilla on todennäköisesti suuri vaikutus tietoturvallisuuteen.

Vaatimus/requirement: Odotus tai tarve, joka vaaditaan, mainitaan tai yleisesti odotetaan tapahtuvan.

Tarkistus/review: Varmistus siitä, että halutut lopputulokset on saavutettu halutulla tavalla.

Haavoittuvuus/vulnerability: Olemassaoleva heikkous, jota uhka voi hyödyntää.

## b) ISO 27034-1 - 5

ISO 27034-1 - 5 on standardikokonaisuus, jonka tarkoituksena on antaa organsiaatioille konsepteja, prosesseja ja frameworkkeja, joiden avulla tietoturva saadaan sisällytettyä tuotteisiin helposti.

Standardikokonaisuus tarjoaa ohjeita ja prosessipohjaisia mekanismeja turvalliseen toimintaan kolmansien osapuolien kanssa sekä turvallisen toiminnan mahdollisuuden todistamiseen.

Standardikokonaisuus tukee standardien ISO/IEC 27001 ja 27002 antamia turvallisuusohjeita.

Standardikokonaisuus ei ole kontrollistandardi, ei anna ohjeita fyysiiseen- tai verkkoturvallisuuteen, eikä ole ohjelmistokehitysstandardi.

## c) Tulkintani podcastin [Laatulöpinät 30: Tietoturvallisuus ohjelmistokehityksessä](https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/) väittämistä

1. Mikään ohjelmisto ei ole täysin tietoturvallinen.

Käytännössä faktaa oleva väittämä, täydellistä tietoturvaa ei mielestäni voi olla olemassa. Jos olisi, niin kaikki käyttäisivät kyseistä tietoturvamenetelmää.

2. Hallinnollinen tietoturva on teknisen tietoturvan onnistumisen edellytys.

Sanoisin, että ei ehkä välttämättä edellytys, mutta hyvä hallinto helpottaa teknistä tietoturvaa valtavasti. Tietoturvan heikoin lenkki on lähes aina käyttäjät, tästä syystä hyvä hallintojärjestelmä ja käytänteet ovat erittäin tärkeitä.

3. Automaatiotestaus on ohjelmiston tietoturvan kannalta erittäin tärkeää.

Etenkin laajassa projektissa automaatio on lähes ehdoton, koska käsin testaamalla ei saada haluttua nopeutta ja testien kattavuutta järkevästi. 

4. Ohjelmistoa suunniteltaessa voidaan tehdä paljonkin auttamaan käyttäjää toimimaan tietoturvallisesti. Usein nämä toimenpiteet kuitenkin vaikuttavat negatiivisesti käytettävyyteen.

Mielestäni riittävät toimenpiteet pystytään tekemään ilman, että käytettävyys vaikeutuu liiasti. Esimerkiksi riittävät vaatimukset salasanan monimutkaisuuteen ei mielestäni vielä tee ohjelmistosta kovinkaan hankalaa. Kuitenkin on helppoa joko innostua tietoturvallisuudesta liikaa tai unohtaa se kokonaan. 

5. Ohjelmiston tietoturvallisuuden suunnitteluun vaikuttaa paljolti se, kuinka arkaluonteisia tietoja ohjelmistolla on tarkoitus käsitellä.

Totta kai. Riskienkartoitus tulee tehdä aina, kun käsitellään tietoturvallisuutta ja sen suunnittelua. On turhaa ja typerää tehdä liian tietoturvallista ohjelmistoa, jos sillä on tarkoitus käsitellä vain julkisia tietoja. 

6. Ohjelmistokehittäjät näkevät omat ohjelmistonsa aina merkittävästi riskialttiimpina, kuin muiden tekemät ohjelmistot.

Tähän varmasti vaikuttaa se, että kehittäjä näkee ns. oman ohjelmistonsa "konepellin" alle. Muiden ohjelmistoja on helppo pitää turvallisina, koska halutaan luottaa muiden tekemisiin.

## d) Riskienhallintasuunnitelma

Ympäristönä toimii omaan hupi- ja testauskäyttöön tarkoitettu Linux palvelin.

Ulkopuolisten tunkeutumiselta voin välttyä käyttämällä tervettä järkeä käsitellessäni epäilyttäviä tiedostoja. En lataa tai asenna mitään mihin en voi luottaa. Lisäksi antivirus on aina ajan tasalla. Palvelin on eristettynä silloin kun en käytä sitä.

Tutkiessani epäilyttäviä tiedostoja eristän palvelimen internetistä ja toisista laitteista täysin. Täten mahdolliset haittaohjelmat eivät pääse vahingossa leviämään.

## Lähteet

Karvinen, Tero & Iso-Anttila, Lari: [Sovellusten hakkerointi 2025](https://terokarvinen.com/sovellusten-hakkerointi/)

SFS Suomen Standardit: [SFS-EN ISO/IEC 27000:2020](https://sales.sfs.fi/fi/index/tuotteet/SFS/CENISO/ID2/2/914943.html.stx#)

SFS Suomen Standardit: [ISO/IEC 27034-1:2011](https://online-sfs-fi.ezproxy.haaga-helia.fi/fi/index/tuotteet/ISO/ISO/ID9998/2/177265.html.stx#)

Arter Oy, 2021: [Laatulöpinät-podcast: Tietoturvallisuus ohjelmistokehityksessä – Tarkastele kokonaisuutta ja hyödynnä viitekehykset](https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/)

